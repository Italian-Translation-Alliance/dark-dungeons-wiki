# Capitolo 1: Cos’è Dark Dungeons?

## Benvenuti a Dark Dungeons!

Se già giocate ai giochi di ruolo da tavolo (e in particolare se avete
acquistato Dark Dungeons perché siete fan del gioco originale
che emula) potete tranquillamente saltare questo capitolo.

D'altra parte, se non avete familiarità con i giochi di ruolo allora
potrebbe esservi necessaria qualche spiegazione.

### Cos’è Dark Dungeons?

Dark Dungeons è un gioco di ruolo retro-clone. Questo libro contiene le
regole del gioco, e le uniche altre cose necessarie per giocare sono
penne, carta e dadi.

### Cos’è un gioco di ruolo?

I giochi di ruolo si diffusero dalla metà degli anni '70. All’esordio,
avevano le loro radici nei wargames (simulazioni di battaglie storiche
ottenute spostando modelli di eserciti) e le descrizioni dei giochi di
ruolo usarono i giochi di guerra, insieme a giochi d'infanzia "guardie e
ladri" e "Cowboys e Indiani", come punti di riferimento.

Tuttavia, ora che siamo nel secondo decennio del 21° secolo, i tempi - e
i punti di punti di riferimento culturali - sono cambiati.

Per la maggior parte delle persone oggi, il termine "gioco di ruolo"
viene solitamente abbreviato in "RPG" e di solito è preceduto dalle
lettere "C" (diventando "CRPG" o "Computer Role Playing Game") o "MMO"
(diventando "MMORPG" o "Massively Multiplayer Online Role Playing
Game").

In questo genere di giochi per computer, il giocatore assume il ruolo di
un personaggio in una trama predefinita - di solito il protagonista
principale della storia.

Il gioco consiste nel cercare di far progredire la storia verso il suo
culmine, spesso coinvolgendo il combattimento e la risoluzione dei
problemi.

I giochi di ruolo da tavolo come Dark Dungeons hanno una base simile, a
differenza che il gioco è controllato da un Game Master umano piuttosto
che da un computer, e l'azione piuttosto che svolgersi sullo schermo di
un computer, si svolge nell'immaginazione dei giocatori.

Mentre questo può sembrare un passo indietro a prima vista, è molto più
flessibile e adattabile. In un CRPG, si è limitati a raccontare la
singola storia che i progettisti del gioco hanno scritto. Non si può
andare "fuori dalla mappa". In un gioco di ruolo da tavolo, invece, non
si è limitati a storie fisse. Il Game Master e i giocatori possono
creare un numero infinito di storie, limitate solo dalla loro
immaginazione. Il Game Master può creare tutti gli scenari e le
situazioni che vuole, e i giocatori non sono costretti a fare solo ciò
che è stato previsto.

Se vogliono che i loro personaggi facciano qualcosa, non devono
semplicemente sperare che qualche designer l'abbia scritto nel gioco.
Dicono semplicemente al Game Master cosa il loro personaggio stia
cercando di fare e il Game Master potrà improvvisare in un modo che un
computer non potrebbe mai fare (anche se le regole e le linee guida in
questo libro coprono la maggior parte delle situazioni comuni in modo
che possano essere gestite in modo coerente).

L'altra differenza principale tra un gioco di ruolo da tavolo e un CRPG
è l'aspetto sociale. Anche se molti CRPG permettono al giocatore di
controllare un intero gruppo di personaggi piuttosto che uno solo, sono
ancora in gran parte giochi solitari. I giochi di ruolo da tavolo sono
generalmente progettati per gruppi di giocatori e Dark Dungeons non fa
eccezione.

Anche se può essere giocato con un solo giocatore e un Game Master,
funziona meglio con 3-8 giocatori che giocano insieme, ognuno
controllando un singolo personaggio. L'interazione tra i personaggi
controllati dai diversi giocatori, così come l'interazione non
predefinita tra i personaggi controllati dai giocatori e i personaggi
controllati dal Game Master, è uno degli elementi principali di un gioco
di ruolo da tavolo.

### Come si gioca?

Prima di iniziare, una persona deciderà di essere il Game Master. Questa
persona è responsabile di stabilire un'ambientazione per il gioco
(creando la propria o usandone una pubblicata). Gli altri giocatori
creeranno i personaggi che vivono in quell'ambientazione. I personaggi
hanno una serie di abilità che rappresentano le loro capacità; per
esempio quanto sono forti o che tipo di magia sono in grado di usare.

Normalmente, il gioco procede col Game Master che descrive la situazione
in cui i personaggi si trovano, e i giocatori rispondono dicendo al Game
Master cosa faranno i loro personaggi.

In molte situazioni, questo è tutto ciò che è richiesto, ma per fornire
struttura e coerenza al gioco, questo libro fornisce regole che coprono
ciò che i personaggi possono fare in varie situazioni.

Inoltre, molte situazioni coinvolgono fattori casuali, dove un
personaggio ha una possibilità di fare qualcosa con successo (che può
variare a seconda delle sue abilità) piuttosto che avere automaticamente
successo o dipendere dal capriccio del Game Master; per esempio, quando
si combattono i mostri.

In queste situazioni, le regole determinano che tipo di dadi tirare e
come interpretare i risultati.

### Cos’è un Retro-clone?

Dark Dungeons non è solo un gioco di ruolo. È specificamente un
retroclone. Anche questo termine deve essere spiegato.

Come l'armamentario usato in qualsiasi altro hobby, i giochi di ruolo (e
i loro libri di regole) sono soggetti alle forze della moda e del
business. Mentre alcuni riescono a durare per decenni con un piccolo
seguito, altri vanno fuori stampa divenendo irreperibili, o perché non
sono più di moda o perché le aziende che li hanno prodotti non esistono
più.

Questo è un problema per l'hobby, in parte perché i vecchi giochi spesso
diventano rapidamente oggetti da collezione, cosa li rende inaccessibili
a persone che altrimenti si divertirebbero a giocarli; e in parte perché
le leggi sulla proprietà intellettuale e sul copyright spesso
impediscono ai fan di fornire supporto per un gioco che l'editore
originale non è in grado o non vuole sostenere.

Ed è qui che entrano in gioco i "retro-cloni".

I retro-cloni sono progettati per supplire a due funzioni. In primo
luogo permettono a nuove persone di avere l'esperienza di giocare al
vecchio gioco anche se è da tempo fuori stampa e può essere difficile da
reperire; e in secondo luogo, permettono ai fan del vecchio che
desiderano continuare a supportarlo ora che la società che lo ha
prodotto non lo fa più (ma che non può legalmente produrre materiale che
è esplicitamente per il gioco) di produrre materiale che è invece
progettato per l'uso con il retro-clone del gioco, sapendo che sarà
anche compatibile (con alcuni cambiamenti minori nella terminologia) con
il vecchio gioco.

Ci sono due principi su cui questi retro-cloni si basano.

In primo luogo, in Europa e in America, non è possibile mettere sotto
copyright la meccanica di un gioco. Tuttavia, è possibile mettere sotto
copyright la "presentazione artistica" di quelle meccaniche di gioco -
cioè il modo in cui sono descritte e la terminologia specifica che
usano.

Quindi, usando lo stesso principio del "reverse engineering" di un pezzo
di tecnologia, è possibile produrre un nuovo gioco in cui le regole sono
identiche a quelle di un gioco esistente, ma sono presentate in un modo
completamente diverso che non viola la presentazione artistica usata nel
gioco originale.

In secondo luogo, Wizards of the Coast ha pubblicato un documento di
riferimento del sistema (o SRD) sotto una licenza chiamata Open Game
License (o OGL). Questa licenza di gioco permette a chiunque di usare le
regole e soprattutto la terminologia dell'SRD nei propri giochi e
supplementi di gioco, a condizione che quei giochi e/o supplementi siano
a loro volta rilasciati almeno in parte sotto la OGL.

Senza il primo principio, un gioco rilasciato sotto la OGL dovrebbe o
copiare le meccaniche della SRD o avere meccaniche completamente
originali. Senza il secondo principio, un gioco rilasciato con
meccaniche simili a quelle di un gioco fuori stampa dovrebbe avere una
terminologia completamente nuova e non familiare.

Tuttavia, quando entrambi i principi sono messi insieme, può essere
prodotto un retro-clone che combina le meccaniche familiari di un gioco
fuori stampa non-OGL con la terminologia familiare della SRD.

Dark Dungeons è questo tipo di retro-clone. La terminologia usata in
questo gioco è presa dalla SRD attraverso i termini dell'OGL, e le
meccaniche di gioco del gioco corrispondono per la maggior parte alle
meccaniche di gioco di una specifica versione fuori stampa del gioco di
ruolo più popolare del mondo.

Tuttavia, per evitare problemi con le leggi sul marchio e sul copyright,
quel gioco non è menzionato per nome all'interno di quest'opera e non
viene rivendicata alcuna compatibilità o approvazione specifica con esso
o con qualsiasi altro gioco di ruolo esistente.
